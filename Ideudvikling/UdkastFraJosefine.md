# Krav fra Josefine (Biologen)

Et system der kan monitorere og regulere parametre i et saltvandsakvarium.

## Introduktion til specialeprojekt om havsvampe
Havsvampene lever et stillesiddende liv i både havvand og ferskvand over hele verden. De lever af bakterier og små alger, og derfor renser de det vand de sidder i. Nogle af bakterierne har havsvampene brug for til enten dannelse eller nedbrydelse af næringsstoffer og bakterierne har brug for et sikkert sted at leve, så derfor indgår de et samarbejde. I mit specialeprojekt vil jeg skubbe havsvampene til deres fysiske grænser mht. temperatur og lysintensitet, for at se hvor længe bakterierne bliver hængende. 
Bakterierne kan sidestilles med den menneskelige tarmflora, der kræver et stabilt miljø for at kunne fungere optimalt og dermed udføre dets arbejde korrekt. 

Det er derfor essentielt at kunne skabe og opretholde et stabilt og kontrollerbart miljø for havsvampe og de bakterier der lever med dem.

Ved indsamlingen af svampene fik vi en uønsket gæst med hjem i form af en hurtigtvoksende rød alge. Da vi skiftede lyskilde i forbindelse med et andet specialeprojekt begyndte den alge at vokse meget hurtigt og også henover vores havsvampe. Dette udbrud blev først opdaget efter 24 timer. Det skete fordi der var et højt næringsindhold i vandet. Lys og næring er nemlig guf for alger.



Dimensionerne på det brugte akvarium er:
- V: 30 L
- H: x cm 
- B: x cm 
- D: x cm 


## Processen i dag

### Lysregulering

På nuværende tidspunkt er lyset tændt fra 06:00 - 18:00 og slukket i de resterende 12 timer. 

Ændringen af lysets tilstand sker ved hjælp af en mekanisk timer (Drejeskive med *pins*). 

Ved overgangen mellem sommertid/vintertid opstod en differens mellem det aktuelle tidspunkt og det *planlagte* tidspunkt - dette skulle ændres manuelt på timeren. Dette blev forglemt og først opdaget efter én uge.

Da lyskilden der bruges er en standard pære (Skal konkretiseres), er det en brat overgang fra lys til mørke, hvilket ikke giver en naturlig overgang i lyset.

Nogle bakterier lever af lys, grundet fotosyntesen, derfor er lyset et vigtigt element i miljøet. 

### Temperaturregulering

Sker i dag ved regulering af radiator i laboratoriet hvor akvariet er placeret. 

Temperaturen ligger på 22&deg;C $\pm 0.5$&deg;C i dagstimerne - dette betegnes *stuetemperatur*. Der er ikke målt nattetemperature, men det forventes at denne temperatur er lavere end i dagstimerne. 

Da der ikke er en specifik varmekilde tilknyttet forsøget bliver temperaturen reguleret af rummet akvariet står i, hvor den eneste varmegiver er radiator. 

Dette medføre at der kun udføres forsøg hvor vandtemperaturen er ved stuetemperatur, da havsvampe er yderst sensitive overfor temperaturændringer, dermed udelukkes forsøg med havsvampe der lever klimaer med højere vandtemperaturer (>25&deg;C).

Temperaturen aflæses på nuværende tidspunkt med et analogt termometer, hvor der måles ca. midt i akvariet hver 2. dag.


### Saltindhold

Saltindholdet i vandet er vigtigt at kunne måle og regulere - for store svingninger i salinitetsindholdet kan slå havsvampene ihjel.

Metoden i dag: 
- Håndholdt salinitetsmåler tændes
- Måler kalibreres med demineraliseret vand 
  - Tallet 0.0 skulle gerne fremkomme på display (Korrekt kalibreret)
- Vanddråber fra akvariet lægges på salinitetsmålingeren
  - Tallet aflæses på display 

Salinitetsmålingen ligger somregl på 33-35 promille - dette forsøges holdes stabilt på 34 promille. 

Saltindholdet stiger når vandet i akvariet fordamper - altså en temperaturafhængighed - dette korrigeres ved hjælp af demineraliseret vand.

Hvis saltindholdet er for lavt korrigeres dette ved at tilføje saltvand med en højere salinitet (~35 promille)


Kattegatcenteret hiver vand ind direkte fra Kattegat, hvor salinitetsniveauet er 32-35 (promille) 

### pH-balance

I øjeblikket måles ikke pH, men det er en meget vigtig faktor i havmiljøet. For lav pH har eksemplevis forårsaget "bleaching"/ død af koraller i Australien.

Dog ville pH-målinger kunne bidrage med nyttig data til forsøget, og desuden åbne for muligheden for forsøg med kalksvampe, der er følsomme overfor pH-ændringer. 


### Vandbevægelse

Akvariet er forsynet med en [EHEIM](https://eheim.com/en_GB/aquatics/technology/external-filters/experience/experience-150) akvariepumpe med et dertilhørende biofilter - pumpen skaber en svag cirkulation og filtret opsamler bakterier ved at samle disse på en række natursten, hvorefter bakterierne kan rense gennemløbende vand. Det rensede vand bliver ført tilbage til akvariet via et rør med en række huller. Dette rør er placeret 1-2 cm over vandets overflade, hvorved bevægelse af vandet finder sted.

### Næringsindhold

Ændringer i næringsindholdet i vandet kan medføre uønskede konsekvenser. Hvis næringsindholdet er for højt vil havsvampene udskille mere material (skide) og vandet kan derfor blive uklart. Hvis det derimod er for lavt, kan dyrene dø af sult. Derfor måles i øjeblikket for nitrat og nitrit med Quantofix-strips, ca. 2 gange ugentligt.
